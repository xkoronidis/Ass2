Παγωτό σοκολάτα

Υλικά

Για το παγωτό σοκολάτα

    200 γρ. κουβερτούρα ψιλοκομμένη
    1 ζαχαρούχο γάλα (400 γραμ.)
    1 πρέζα/ες αλάτι
    1 βανίλια
    350 ml κρέμα γάλακτος με 35% λιπαρά κρύα
    50 γρ. τρίμμα σοκολάτας

  
Οδηγίες

Για το τέλειο παγωτό σοκολάτα χωρίς παγωτομηχανή αρχικά συγκεντρώνουμε τα υλικά μας. Δείτε συνταγές για δροσιστικά σπιτικά παγωτά με ή χωρίς παγωτομηχανή.

Βάζουμε την ψιλοκομμένη κουβερτούρα, το ζαχαρούχο, το αλάτι και τη βανίλια σε μπεν μαρί.

Τα αφήνουμε να λιώσουν σε μέτρια φωτιά ανακατεύοντας κατά διαστήματα. Αφήνουμε το μείγμα να κρυώσει.

Χτυπάμε την κρύα κρέμα γάλακτος σε παχύρρευστη μορφή. 

Μόλις σχηματιστούν απαλές κορυφές είναι έτοιμη.

Βάζουμε 2-3 κουτάλια σούπας από τη χτυπημένη κρέμα στη λιωμένη αλλά κρύα πλέον σοκολάτα κι ανακατεύουμε απαλά, να αραιώσει.

Τέλος, προσθέτουμε και την υπόλοιπη κρέμα.

Απαλά, με μία μαρίζ (μαλακή σπάτουλα σιλικόνης) αναδιπλώνουμε το μείγμα, να ομογενοποιηθεί χωρίς όμως να χάσουμε τον όγκο της κρέμας. 

Προσθέτουμε το τρίμμα σοκολάτας απαλά κι ανακατεύουμε το μείγμα μας με ένα κουτάλι.

Βάζουμε το μείγμα για το παγωτό σοκολάτα σε μπολ και το παγώνουμε στην κατάψυξη για περίπου 5-6 ώρες ώσπου να σφίξει.

Φτιάξτε τις αγαπημένες σας γεύσεις και απολαύστε το δροσιστικό σπιτικό αποτέλεσμα με τους αγαπημένους σας. Ακολουθήστε τα μυστικά μου και όλοι θα παραμιλούν με το αποτέλεσμα.